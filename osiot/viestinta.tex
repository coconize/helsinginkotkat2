\section{Viestintä}
Lippukunnan viestintäkanavia fokusoitiin ja täsmennettiin viime toimikautena huomattavasti. Uusia kanavia otettiin käyttöön täydellä pöhinällä ja siinä onnistuttiin kiitettävästi.
\subsection{Sosiaalinen media ja muut sähköiset kanavat}
\subsubsection{Facebook}
Lippukunnalla on facebook-sivu, jota kautta vanhemmille viestitään lähes viikoittain. Retkikirjeet ja muut ulospäin suunnatut tiedotteet saavuttavat kohdeyleisönsä sitä kautta erittäin ansiokkaasti. Johtajistolla ja hallituksella on myös omat yksityisen ryhmänsä, joissa keskustellaan lippukunnan asioista.
\subsubsection{Instagram}
HeKo avasi myös Instagram-tilin, jonne retkiltä ja leireiltä lähetetään kuvia toiminnasta. Lippukunnalla on oma hashtag, \#partioheko.
\subsubsection{Twitter}
Satunnaisesti lippukunta viestii myös twitterissä, joskin tämä on verrattain vähäistä muihin kanaviin nähden.
\subsubsection{heko.org}
Lippukunnan nettisivuille lisättiin huima määrä staattista informaatiota, etenkin uusia ja tulevia jäseniä varten. Sivuilla julkaistiin myös kutsut yhdistyksen kokouksiin. Sivuilla näkyy nyt myös Kyöpelin varauskalenteri ja lippukunnan oma virallinen toimintakalenteri, jotka kuka tahansa voi lisätä omaan Google-calenteriinsa.
\subsubsection{Telegram}
Johtajisto siirtyi syksyllä 2014 käyttämään pikaviestimenään Telegramia. Tätä jatkettiin ja kehitettiin myös viime toimikaudella.
\subsection{Muut kanavat}
\subsubsection{HeKo-posti}
HeKo-postia lähetettiin aiempia vuosia vähemmän. Tämä johtui osaltaan siitä, että sähköiset viestimet ovat osaltaan syrjäyttäneet paperisena postitettavat tiedotteet.
\subsubsection{Ilmoitustaulu}
Kolon seinällä on ilmoitustaulu, jonne satunnaisesti saatetiin laittaa pieniä tiedotteita tai huomautuksia. Taululle laitettiin myös kutsut yhdistyksen kokouksiin.
\subsubsection{Jaettavat laput ja kirjeet}
Tapahtumakohtaisesti lapsille jaettiin kokouksissa mukaan kirjeitä ja tiedotteita. Tapa on vanha kuin Abraham, mutta todistetusti toimii erittäin hyvin. Tämä on myös osasyy sille, miksi HeKo-postin julkaisutiheys on vähentynyt merkittävästi.
\newpage

